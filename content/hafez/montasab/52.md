---
title: >-
    شمارهٔ ۷
---
# شمارهٔ ۷

<div class="b" id="bn1"><div class="m1"><p>من و صلاح و سلامت کس این گمان نبرد</p></div>
<div class="m2"><p>که کس به رند خرابات ظن آن نبرد</p></div></div>
<div class="b" id="bn2"><div class="m1"><p>من این مرقع دیرینه بهر آن دارم</p></div>
<div class="m2"><p>که زیر خرقه کشم می کسی گمان نبرد</p></div></div>
<div class="b" id="bn3"><div class="m1"><p>مباش غره به علم و عمل، فقیه! مدام</p></div>
<div class="m2"><p>که هیچکس ز قضای خدای جان نبرد</p></div></div>
<div class="b" id="bn4"><div class="m1"><p>اگر چه دیده پاسبان تو ای دل</p></div>
<div class="m2"><p>به هوش باش که نقد تو پاسبان نبرد</p></div></div>
<div class="b" id="bn5"><div class="m1"><p>سخن به نزد سخندان ادا مکن حافظ</p></div>
<div class="m2"><p>که تحفه کس در و گوهر به بحر و کان نبرد</p></div></div>