---
title: >-
    شمارهٔ ۲۰
---
# شمارهٔ ۲۰

<div class="b" id="bn1"><div class="m1"><p>من دوش پنهان می‌شدم تا قصر جانان سنگنک</p></div>
<div class="m2"><p>نرمک نهادم پای را رفتم به ایوان سنگنک</p></div></div>
<div class="b" id="bn2"><div class="m1"><p>دیدم نگار نازنین بر تخت زر در خواب خوش</p></div>
<div class="m2"><p>من از نهیب بیم او چون بید لرزان سنگنک</p></div></div>
<div class="b" id="bn3"><div class="m1"><p>کردم دو انگشتان دراز آهستهک آهستهک</p></div>
<div class="m2"><p>برداشتم برقع به ناز از ماه تابان سنگنک</p></div></div>
<div class="b" id="bn4"><div class="m1"><p>یک نیمه نرگس باز کرد از خواب جنبانید سر</p></div>
<div class="m2"><p>شد بر رخ همچون مهش زلف پریشان سنگنک</p></div></div>
<div class="b" id="bn5"><div class="m1"><p>گفتا به من ای باهنر گفتم منم مسکین تو</p></div>
<div class="m2"><p>تا گر کسی یابد خبر ای راحت جان سنگنک</p></div></div>
<div class="b" id="bn6"><div class="m1"><p>باری به کام خویشتن آوردمش در بر دمی</p></div>
<div class="m2"><p>بانگ نوا زد آن زمان مرغ سحرخوان سنگنک</p></div></div>
<div class="b" id="bn7"><div class="m1"><p>گفتا که حافظ خیز و رو صبح است بر ایوان شاه</p></div>
<div class="m2"><p>بر شاه خوان این قصه را از خلق پنهان سنگنک</p></div></div>