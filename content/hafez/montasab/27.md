---
title: >-
    شمارهٔ ۳۳
---
# شمارهٔ ۳۳

<div class="b" id="bn1"><div class="m1"><p>ساقیا ساغر شراب بیار</p></div>
<div class="m2"><p>یک دو جام شراب ناب بیار</p></div></div>
<div class="b" id="bn2"><div class="m1"><p>داروی درد عشق یعنی می</p></div>
<div class="m2"><p>کاوست درمان شیخ و شاب بیار</p></div></div>
<div class="b" id="bn3"><div class="m1"><p>آفتاب است و ماه باده و جام</p></div>
<div class="m2"><p>در میان مه آفتاب بیار</p></div></div>
<div class="b" id="bn4"><div class="m1"><p>می‌کند عقل سرکشی تمام</p></div>
<div class="m2"><p>گردنش را ز می طناب بیار</p></div></div>
<div class="b" id="bn5"><div class="m1"><p>بزن این آتش مرا آبی</p></div>
<div class="m2"><p>یعنی آن آتش چو آب بیار</p></div></div>
<div class="b" id="bn6"><div class="m1"><p>گل اگر رفت گو به شادی رو</p></div>
<div class="m2"><p>باده ناب چون گلاب بیار</p></div></div>
<div class="b" id="bn7"><div class="m1"><p>غلغل بلبل ار نماند چه غم</p></div>
<div class="m2"><p>قلقل شیشه شراب بیار</p></div></div>
<div class="b" id="bn8"><div class="m1"><p>عم دوران مخور که رفت به باد</p></div>
<div class="m2"><p>نغمه بر بط و رباب بیار</p></div></div>
<div class="b" id="bn9"><div class="m1"><p>وصل او جز به خواب نتوان دید</p></div>
<div class="m2"><p>دارویی کاوست اصل خواب بیار</p></div></div>
<div class="b" id="bn10"><div class="m1"><p>گرچه مستم سه چار جام دگر</p></div>
<div class="m2"><p>تا به کلی شوم خراب بیار</p></div></div>
<div class="b" id="bn11"><div class="m1"><p>یک دو رطل گران به حافظ ده</p></div>
<div class="m2"><p>گرگناه است و گر ثواب بیار</p></div></div>