---
title: >-
    شمارهٔ ۱
---
# شمارهٔ ۱

<div class="b" id="bn1"><div class="m1"><p>ما برفتیم، تو دانی و دل غمخور ما</p></div>
<div class="m2"><p>بخت بد تا به کجا می برد آبشخور ما</p></div></div>
<div class="b" id="bn2"><div class="m1"><p>از نثار مژه چون زلف تو در زر گیرم</p></div>
<div class="m2"><p>قاصدی کز تو سلامی برساند بر ما</p></div></div>
<div class="b" id="bn3"><div class="m1"><p>به دعا آمده‌ام هم به دعا دست بر آر</p></div>
<div class="m2"><p>که وفا با تو قرین باد و خدا یاور ما</p></div></div>
<div class="b" id="bn4"><div class="m1"><p>فلک آواره به هر سو کندم می‌دانی؟</p></div>
<div class="m2"><p>رشک می‌آیدش از صحبت جان پرور ما</p></div></div>
<div class="b" id="bn5"><div class="m1"><p>گر همه خلق جهان بر من و تو حیف برند</p></div>
<div class="m2"><p>بکشد از همه انصاف ستم داور ما</p></div></div>
<div class="b" id="bn6"><div class="m1"><p>روز باشد که بیاید به سلامت بازم</p></div>
<div class="m2"><p>ای خوش آن روز که آید به سلامی بر ما</p></div></div>
<div class="b" id="bn7"><div class="m1"><p>به سرت گر همه آفاق به هم جمع شوند</p></div>
<div class="m2"><p>نتوان برد هوای تو برون از سر ما</p></div></div>
<div class="b" id="bn8"><div class="m1"><p>تا ز وصف رخ زیبای تو ما، دم زده‌ایم</p></div>
<div class="m2"><p>ورق گل خجل است از ورق دفتر ما</p></div></div>
<div class="b" id="bn9"><div class="m1"><p>هر که گوید که کجا رفت خدا را حافظ</p></div>
<div class="m2"><p>گو به زاری سفری کرد و برفت از بر ما</p></div></div>