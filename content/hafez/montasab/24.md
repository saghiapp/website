---
title: >-
    شمارهٔ ۳۰
---
# شمارهٔ ۳۰

<div class="b" id="bn1"><div class="m1"><p>برو ای زاهد و دعوت مکنم سوی بهشت</p></div>
<div class="m2"><p>که خدا در ازل از اهل بهشتم بسرشت</p></div></div>
<div class="b" id="bn2"><div class="m1"><p>یک جو از خرمن هستی نتواند برداشت</p></div>
<div class="m2"><p>هر که در کوی فنا در ره حق دانه نکشت</p></div></div>
<div class="b" id="bn3"><div class="m1"><p>تو و تسبیح و مصلا و ره زهد و صلاح</p></div>
<div class="m2"><p>من و میخانه و زنار و ره دیر و کنشت</p></div></div>
<div class="b" id="bn4"><div class="m1"><p>منعم از می مکن ای صوفی صافی که حکیم</p></div>
<div class="m2"><p>در ازل طینت ما را به می ناب سرشت</p></div></div>
<div class="b" id="bn5"><div class="m1"><p>راحت از عیش بهشت و لب حورش نبود</p></div>
<div class="m2"><p>هر که او دامن دلدار خود از دست بهشت</p></div></div>
<div class="b" id="bn6"><div class="m1"><p>صوفی صاف بهشتی نبود زآنکه چو من</p></div>
<div class="m2"><p>خرقه در میکده‌ها در گرو باده نهشت</p></div></div>
<div class="b" id="bn7"><div class="m1"><p>حافظا لطف حق ار با تو عنایت دارد</p></div>
<div class="m2"><p>باش فارغ ز غم دوزخ و ایمن ز بهشت</p></div></div>