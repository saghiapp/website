---
title: >-
    شمارهٔ ۱۳
---
# شمارهٔ ۱۳

<div class="b" id="bn1"><div class="m1"><p>صبا به مقدم گل راح روح بخشد باز</p></div>
<div class="m2"><p>کجاست بلبل خوشگوی؟ گو برآر آواز!</p></div></div>
<div class="b" id="bn2"><div class="m1"><p>چه حلقه‌ها که زدم بر در دل از سر سوز</p></div>
<div class="m2"><p>به بوی روز وصال تو در شبان دراز</p></div></div>
<div class="b" id="bn3"><div class="m1"><p>دلا! ز هجر مکن ناله، زان که در عالم</p></div>
<div class="m2"><p>غم است و شادی و خار و گل و نشیب و فراز</p></div></div>
<div class="b" id="bn4"><div class="m1"><p>شبی وصال سحرگه ز بخت خواسته‌ام</p></div>
<div class="m2"><p>که با تو شرح سرانجام خود کنم آغاز</p></div></div>
<div class="b" id="bn5"><div class="m1"><p>به هیچ در نروم بعد از این ز حضرت دوست</p></div>
<div class="m2"><p>چو کعبه یافتم آیم ز بت‌پرستی باز</p></div></div>
<div class="b" id="bn6"><div class="m1"><p>ز طرهٔ تو پریشانی دلم شد فاش</p></div>
<div class="m2"><p>ز مشک نیست غریب آری ار بود غماز</p></div></div>
<div class="b" id="bn7"><div class="m1"><p>هزار دیده به روی تو ناظرند و تو خود</p></div>
<div class="m2"><p>نظر به روی کسی بر نمی‌کنی از ناز</p></div></div>
<div class="b" id="bn8"><div class="m1"><p>امید قد تو می‌داشتم ز بخت بلند</p></div>
<div class="m2"><p>نسیم زلف تو می‌خواستم ز عمر دراز</p></div></div>
<div class="b" id="bn9"><div class="m1"><p>غبار خاطر ما چشم خصم کور کند</p></div>
<div class="m2"><p>تو رخ به خاک نه ای حافظ و بر آر نماز</p></div></div>