---
title: >-
    شمارهٔ ۱۶
---
# شمارهٔ ۱۶

<div class="b" id="bn1"><div class="m1"><p>رهروان را عشق بس باشد دلیل</p></div>
<div class="m2"><p>آب چشم اندر رهش کردم سبیل </p></div></div>
<div class="b" id="bn2"><div class="m1"><p>موج اشک ما کی آرد در حساب</p></div>
<div class="m2"><p>آن که کشتی راند بر خون قتیل </p></div></div>
<div class="b" id="bn3"><div class="m1"><p>بی می و مطرب به فردوسم مخوان</p></div>
<div class="m2"><p>راحتی فی الراح لا فی السلسبیل </p></div></div>
<div class="b" id="bn4"><div class="m1"><p>اختیاری نیست بدنامی من</p></div>
<div class="m2"><p>ضلنی فی العشق من یهدی السبیل </p></div></div>
<div class="b" id="bn5"><div class="m1"><p>آتش روی بتان در خود مزن</p></div>
<div class="m2"><p>ور نه در آتش گذر کن چون خلیل </p></div></div>
<div class="b" id="bn6"><div class="m1"><p>یا بنه بر خود که مقصد گم کنی</p></div>
<div class="m2"><p>یا منه پای اندرین ره بی‌دلیل </p></div></div>
<div class="b" id="bn7"><div class="m1"><p>با رسوم پیلبانان یاد گیر</p></div>
<div class="m2"><p>یا مده هندوستان با یاد پیل </p></div></div>
<div class="b" id="bn8"><div class="m1"><p>یا مکش بر چهره نیل عاشقی</p></div>
<div class="m2"><p>یا فرو بر جامهٔ تقوی به نیل </p></div></div>
<div class="b" id="bn9"><div class="m1"><p>حافظا گر معنیی داری بیار</p></div>
<div class="m2"><p>ورنه دعوی نیست غیر از قال و قیل</p></div></div>