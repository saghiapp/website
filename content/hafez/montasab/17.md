---
title: >-
    شمارهٔ ۲۴ - ساقی‌نامهٔ ۹
---
# شمارهٔ ۲۴ - ساقی‌نامهٔ ۹

<div class="b" id="bn1"><div class="m1"><p>من ار زآن که گردم به مستی هلاک</p></div>
<div class="m2"><p>به آیین مستان بریدم به خاک</p></div></div>
<div class="b" id="bn2"><div class="m1"><p>به تابوتی از چوب تاکم کنید</p></div>
<div class="m2"><p>به راه خرابات خاکم کنید</p></div></div>
<div class="b" id="bn3"><div class="m1"><p>به آب خرابات غسلم دهید</p></div>
<div class="m2"><p>پس آنگاه بر دوش مستم نهید</p></div></div>
<div class="b" id="bn4"><div class="m1"><p>مریزید بر گور من جز شراب</p></div>
<div class="m2"><p>میارید در ماتمم جز رباب</p></div></div>
<div class="b" id="bn5"><div class="m1"><p>ولیکن به شرطی که در مرگ من</p></div>
<div class="m2"><p>بنالد به جز مطرب و چنگ زن</p></div></div>
<div class="b" id="bn6"><div class="m1"><p>تو خود حافظا سر ز مستی متاب</p></div>
<div class="m2"><p>که سلطان نخواهد خراج از خراب</p></div></div>
<div class="n" id="bn7"><p>این شعر در کتاب سفینهٔ حافظ به سعی و اهتمام سرتیپ مسعود جنتی عطایی در زمرهٔ ساقی‌نامه‌های منتسب به حافظ آمده است. هر چند لحن و زبان شعر نشان می‌دهد که این شعر به احتمال بالا از حافظ نیست.</p></div>