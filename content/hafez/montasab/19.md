---
title: >-
    شمارهٔ ۲۶
---
# شمارهٔ ۲۶

<div class="b" id="bn1"><div class="m1"><p>به فر دولت گیتی فروز شاه شجاع</p></div>
<div class="m2"><p>که با کسم نبود بهر مال و جاه نزاع</p></div></div>
<div class="b" id="bn2"><div class="m1"><p>بیار می که چه خورشید مشغل افروزد</p></div>
<div class="m2"><p>رسد به کلبه درویش نیز فیض شعاع</p></div></div>
<div class="b" id="bn3"><div class="m1"><p>صراحتی و حریفی خوشم زدنیا بس</p></div>
<div class="m2"><p>که غیر از این همه اسباب تفرقست و صداع</p></div></div>
<div class="b" id="bn4"><div class="m1"><p>برو ادیب به جامی بدل کن این شفقت</p></div>
<div class="m2"><p>که من غلام مطیعم نه پادشاه مطاع</p></div></div>
<div class="b" id="bn5"><div class="m1"><p>ز مسجدم به خرابات می‌فرستد عشق</p></div>
<div class="m2"><p>حریف باده رسید ای رفیق توبه وداع</p></div></div>
<div class="b" id="bn6"><div class="m1"><p>هنر نمی خرد ایام غیر از اینم نیست</p></div>
<div class="m2"><p>کجا روم به تجارت بدین کساد متاع</p></div></div>
<div class="b" id="bn7"><div class="m1"><p>ز زهد حافظ و طامات او ملول شدم</p></div>
<div class="m2"><p>بساز رود و غزل خوان که می روم به سماع</p></div></div>