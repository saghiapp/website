---
title: >-
    شمارهٔ ۳۵
---
# شمارهٔ ۳۵

<div class="b" id="bn1"><div class="m1"><p>پدید آمد رسوم بی وفایی</p></div>
<div class="m2"><p>نماند از کس نشان آشنایی</p></div></div>
<div class="b" id="bn2"><div class="m1"><p>برند از فاقه نزد هر خسیسی</p></div>
<div class="m2"><p>کنون اهل هنر دست گدایی</p></div></div>
<div class="b" id="bn3"><div class="m1"><p>کسی کاو فاضل است امروز در دهر</p></div>
<div class="m2"><p>نمی بیند زغم یک دم رهایی</p></div></div>
<div class="b" id="bn4"><div class="m1"><p>ولیکن جاهل است اندر تنعم</p></div>
<div class="m2"><p>متاع او چو هست این دم بهایی</p></div></div>
<div class="b" id="bn5"><div class="m1"><p>وگر شاعر بگوید شعر چون آب</p></div>
<div class="m2"><p>که دل را زآن فزاید روشنایی</p></div></div>
<div class="b" id="bn6"><div class="m1"><p>نبخشندش جویی از بخل و امساک</p></div>
<div class="m2"><p>اگر خود فی المثل باشد سنایی</p></div></div>
<div class="b" id="bn7"><div class="m1"><p>خرد در گوش هوشم دی همی گفت</p></div>
<div class="m2"><p>برو صبری بکن در بینوایی</p></div></div>
<div class="b" id="bn8"><div class="m1"><p>قناعت را بضاعت ساز و می‌سوز</p></div>
<div class="m2"><p>در این درد و عنا چون بی‌نوایی</p></div></div>
<div class="b" id="bn9"><div class="m1"><p>بیا حافظ به جان این پند بشنو</p></div>
<div class="m2"><p>که گر از پا درافتی با سر آیی</p></div></div>