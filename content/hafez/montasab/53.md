---
title: >-
    شمارهٔ ۸
---
# شمارهٔ ۸

<div class="b" id="bn1"><div class="m1"><p>کارم ز دور چرخ به سامان نمی‌رسد</p></div>
<div class="m2"><p>خون شد دلم ز درد، به درمان نمی‌رسد </p></div></div>
<div class="b" id="bn2"><div class="m1"><p>با خاک ره ز روی مذلت برابرم</p></div>
<div class="m2"><p>آب رخم همی‌رود و نان نمی‌رسد </p></div></div>
<div class="b" id="bn3"><div class="m1"><p>پی‌پاره‌ای نمی‌کنم از هیچ استخوان</p></div>
<div class="m2"><p>تا صدهزار زخم به دندان نمی‌رسد </p></div></div>
<div class="b" id="bn4"><div class="m1"><p>سیرم ز جان خود به سر راستان ولی</p></div>
<div class="m2"><p>بیچاره را چه چاره چو فرمان نمی‌رسد </p></div></div>
<div class="b" id="bn5"><div class="m1"><p>از آرزوست گشته گر انبار غم دلم</p></div>
<div class="m2"><p>آوخ که آرزوی من ارزان نمی‌رسد </p></div></div>
<div class="b" id="bn6"><div class="m1"><p>یعقوب را دو دیده ز حسرت سپید گشت</p></div>
<div class="m2"><p>وآوازه‌ای ز مصر به کنعان نمی‌رسد </p></div></div>
<div class="b" id="bn7"><div class="m1"><p>از حشمت اهل جهل به کیوان رسیده‌اند</p></div>
<div class="m2"><p>جز آه اهل فضل به کیوان نمی‌رسد </p></div></div>
<div class="b" id="bn8"><div class="m1"><p>از دستبرد جور زمان اهل فضل را</p></div>
<div class="m2"><p>این غصه بس که دست سوی جان نمی‌ رسد </p></div></div>
<div class="b" id="bn9"><div class="m1"><p>حافظ صبور باش که در راه عاشقی</p></div>
<div class="m2"><p>هر کس که جان نداد به جانان نمی‌رسد</p></div></div>