---
title: >-
    شمارهٔ ۴۸
---
# شمارهٔ ۴۸

<div class="b" id="bn1"><div class="m1"><p>عید است و موسم گل، ساقی بیار باده</p></div>
<div class="m2"><p>هنگام گل که دیده بی می قدح نهاده</p></div></div>
<div class="b" id="bn2"><div class="m1"><p>زین زهد و پارسایی بگرفت خاطر من</p></div>
<div class="m2"><p>ساقی بده شرابی تا دل شود گشاده</p></div></div>
<div class="b" id="bn3"><div class="m1"><p>صوفی که دی نصیحت می­کرد عاشقان را</p></div>
<div class="m2"><p>امروز دیدمش مست، تقوا به باد داده</p></div></div>
<div class="b" id="bn4"><div class="m1"><p>این یک دو روز دیگر گل را غنیمتی دان</p></div>
<div class="m2"><p>گر عاشقی طرب جوی، با ساقیان ساده</p></div></div>
<div class="b" id="bn5"><div class="m1"><p>گل رفت ای حریفان غافل چرا نشینید</p></div>
<div class="m2"><p>بی­ بانگ رود و چنگ و بی یار و جام باده</p></div></div>
<div class="b" id="bn6"><div class="m1"><p>در مجلس صبوحی دانی چه خوش نماید</p></div>
<div class="m2"><p>عکس عذار ساقی در جام می فتاده</p></div></div>
<div class="b" id="bn7"><div class="m1"><p>مطرب چو پرده سازد شاید اگر بخواهند</p></div>
<div class="m2"><p>از طرز شعر حافظ در بزم شاهزاده</p></div></div>