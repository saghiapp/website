---
title: >-
    شمارهٔ ۲
---
# شمارهٔ ۲

<div class="b" id="bn1"><div class="m1"><p>صبح دولت می‌دمد کو جام همچون آفتاب</p></div>
<div class="m2"><p>فرصتی زین به کجا باشد بده جام شراب</p></div></div>
<div class="b" id="bn2"><div class="m1"><p>خانه بی‌تشویش و ساقی یار و مطرب نکته‌گوی</p></div>
<div class="m2"><p>موسم عیش است و دور ساغر و عهد شباب </p></div></div>
<div class="b" id="bn3"><div class="m1"><p>از پی تفریح طبع و زیور حسن طرب</p></div>
<div class="m2"><p>خوش بود ترکیب زرین جام با لعل مذاب </p></div></div>
<div class="b" id="bn4"><div class="m1"><p>از خیال لطف می مشاطهٔ چالاک طبع</p></div>
<div class="m2"><p>در ضمیر برگ گل خوش می‌کند پنهان گلاب </p></div></div>
<div class="b" id="bn5"><div class="m1"><p>شاهد و مطرب به دست‌افشان و مستان پایکوب</p></div>
<div class="m2"><p>غمزهٔ ساقی ز چشم می‌پرستان برده خواب </p></div></div>
<div class="b" id="bn6"><div class="m1"><p>تا شد آن مه مشتری درهای حافظ را به نقد</p></div>
<div class="m2"><p>می‌رسد هر دم به گوش زهره گلبانگ رباب</p></div></div>