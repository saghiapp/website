---
title: >-
    شمارهٔ ۵۰
---
# شمارهٔ ۵۰

<div class="b" id="bn1"><div class="m1"><p>اکنون که چمن گشت ز گلزار بهشتی</p></div>
<div class="m2"><p>ساقی می گلگون بطلب بر لب کشتی</p></div></div>
<div class="b" id="bn2"><div class="m1"><p>زنگ غمت از دل می گلرنگ برد پاک</p></div>
<div class="m2"><p>بشنو که چنین گفت مرا پاک سرشتی</p></div></div>
<div class="b" id="bn3"><div class="m1"><p>گر محتسبت بر کدوی باده زند سنگ</p></div>
<div class="m2"><p>بشکن تو کدوی سر او نیز به خشتی</p></div></div>
<div class="b" id="bn4"><div class="m1"><p>آمرزش نقد است کسی را که در اینجا</p></div>
<div class="m2"><p>یاریست چو حوری و سرایی چو بهشتی</p></div></div>
<div class="b" id="bn5"><div class="m1"><p>جهل من و ظلم تو فلک را چه تفاوت</p></div>
<div class="m2"><p>آنجا که بصر نیست چه خوبی و چه زشتی</p></div></div>
<div class="b" id="bn6"><div class="m1"><p>بر خاک در خواجه که ایوان جلالت</p></div>
<div class="m2"><p>گر بالش زر نیست بسازیم به خشتی</p></div></div>
<div class="b" id="bn7"><div class="m1"><p>ترسا بچه‌ای دوش همی‌گفت که حافظ</p></div>
<div class="m2"><p>حیف است که مردم کند آهنگ کنشتی</p></div></div>