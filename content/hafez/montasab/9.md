---
title: >-
    شمارهٔ ۱۷
---
# شمارهٔ ۱۷

<div class="b" id="bn1"><div class="m1"><p>روز عید است و من امروز در آن تدبیرم</p></div>
<div class="m2"><p>که دهم حاصل سی‌روزه و ساغر گیرم </p></div></div>
<div class="b" id="bn2"><div class="m1"><p>چند روزیست که دورم ز رخ ساقی و جام</p></div>
<div class="m2"><p>بس خجالت که به روی آمد ازین تقصیرم </p></div></div>
<div class="b" id="bn3"><div class="m1"><p>من به خلوت ننشینم پس از این، ور به مثل</p></div>
<div class="m2"><p>زاهد صومعه بر پای نهد زنجیرم </p></div></div>
<div class="b" id="bn4"><div class="m1"><p>پند پیرانه دهد واعظ شهرم لیکن</p></div>
<div class="m2"><p>من نه آنم که دگر پند کسی بپذیرم </p></div></div>
<div class="b" id="bn5"><div class="m1"><p>آن که بر خاک در میکده جان داد کجاست</p></div>
<div class="m2"><p>تا نهم در قدم او سر و پیشش میرم </p></div></div>
<div class="b" id="bn6"><div class="m1"><p>می به زیر کش و سجادهٔ تقوی بر دوش</p></div>
<div class="m2"><p>آه اگر خلق شوند آگه از این تزویرم </p></div></div>
<div class="b" id="bn7"><div class="m1"><p>خلق گویند که حافظ سخن پیر نیوش</p></div>
<div class="m2"><p>سالخورده میی امروز به از صد پیرم</p></div></div>