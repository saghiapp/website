---
title: >-
    شمارهٔ ۱۸
---
# شمارهٔ ۱۸

<div class="b" id="bn1"><div class="m1"><p>ای در چمن خوبی رویت چو گل خودرو</p></div>
<div class="m2"><p>چین شکن زلفت چون نافهٔ چین خوش بو</p></div></div>
<div class="b" id="bn2"><div class="m1"><p>ماه است رخت یا روز؟ مشک است خطت یا شب؟</p></div>
<div class="m2"><p>سیم است برت یا عاج؟ سنگ است دلت یا رو؟</p></div></div>
<div class="b" id="bn3"><div class="m1"><p>لعلت به در دندان بشکست لب پسته</p></div>
<div class="m2"><p>زلفت به خم چوگان بربود دلم چون گو</p></div></div>
<div class="b" id="bn4"><div class="m1"><p>آن رایحهٔ زلف است یا لخلخهٔ عنبر؟</p></div>
<div class="m2"><p>یا غالیه می‌ساید در باغچه حسن او؟</p></div></div>
<div class="b" id="bn5"><div class="m1"><p>گفتی سخن خود را با یار بباید گفت</p></div>
<div class="m2"><p>ای کاش توانستی گفتن سخنی با او</p></div></div>
<div class="b" id="bn6"><div class="m1"><p>بدگوی تو آن باشد کز یار کند منعت</p></div>
<div class="m2"><p>گر یار نکو باشد مشنو سخن بدگو</p></div></div>
<div class="b" id="bn7"><div class="m1"><p>با ما به این می‌باش تا راز نگردد فاش</p></div>
<div class="m2"><p>نبود بد اگر باشی با دلشدگان نیکو</p></div></div>
<div class="b" id="bn8"><div class="m1"><p>استاد سخن سعدیست پیش همه کس اما</p></div>
<div class="m2"><p>دارد سخن حافظ طرز سخن خواجو</p></div></div>