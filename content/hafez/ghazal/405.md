---
title: >-
    غزل شمارهٔ ۴۶۳
---
# غزل شمارهٔ ۴۶۳

<div class="b" id="bn1"><div class="m1"><p>سلام الله ما کر اللیالی</p></div>
<div class="m2"><p>و جاوبت المثانی و المثالی</p></div></div>
<div class="b" id="bn2"><div class="m1"><p>علی وادی الاراک و من علیها</p></div>
<div class="m2"><p>و دار باللوی فوق الرمال</p></div></div>
<div class="b" id="bn3"><div class="m1"><p>دعاگوی غریبان جهانم</p></div>
<div class="m2"><p>و ادعو بالتواتر و التوالی</p></div></div>
<div class="b" id="bn4"><div class="m1"><p>به هر منزل که رو آرد خدا را</p></div>
<div class="m2"><p>نگه دارش به لطف لایزالی</p></div></div>
<div class="b" id="bn5"><div class="m1"><p>منال ای دل که در زنجیر زلفش</p></div>
<div class="m2"><p>همه جمعیت است آشفته حالی</p></div></div>
<div class="b" id="bn6"><div class="m1"><p>ز خطت صد جمال دیگر افزود</p></div>
<div class="m2"><p>که عمرت باد صد سال جلالی</p></div></div>
<div class="b" id="bn7"><div class="m1"><p>تو می‌باید که باشی ور نه سهل است</p></div>
<div class="m2"><p>زیان مایه جاهی و مالی</p></div></div>
<div class="b" id="bn8"><div class="m1"><p>بر آن نقاش قدرت آفرین باد</p></div>
<div class="m2"><p>که گرد مه کشد خط هلالی</p></div></div>
<div class="b" id="bn9"><div class="m1"><p>فحبک راحتی فی کل حین</p></div>
<div class="m2"><p>و ذکرک مونسی فی کل حال</p></div></div>
<div class="b" id="bn10"><div class="m1"><p>سویدای دل من تا قیامت</p></div>
<div class="m2"><p>مباد از شوق و سودای تو خالی</p></div></div>
<div class="b" id="bn11"><div class="m1"><p>کجا یابم وصال چون تو شاهی</p></div>
<div class="m2"><p>من بدنام رند لاابالی</p></div></div>
<div class="b" id="bn12"><div class="m1"><p>خدا داند که حافظ را غرض چیست</p></div>
<div class="m2"><p>و علم الله حسبی من سؤالی</p></div></div>