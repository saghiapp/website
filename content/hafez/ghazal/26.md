---
title: >-
    غزل شمارهٔ ۱۲۱
---
# غزل شمارهٔ ۱۲۱

<div class="b" id="bn1"><div class="m1"><p>هر آن کو خاطرِ مجموع و یارِ نازنین دارد</p></div>
<div class="m2"><p>سعادت همدم او گشت و دولتْ همنشین دارد</p></div></div>
<div class="b" id="bn2"><div class="m1"><p>حریمِ عشق را درگَه بسی بالاتر از عقل است</p></div>
<div class="m2"><p>کسی آن آستان بوسد که جان در آستین دارد</p></div></div>
<div class="b" id="bn3"><div class="m1"><p>دهانِ تَنگِ شیرینش مگر مُلکِ سلیمان است</p></div>
<div class="m2"><p>که نقشِ خاتمِ لعلش جهان زیرِ نگین دارد</p></div></div>
<div class="b" id="bn4"><div class="m1"><p>لبِ لعل و خطِ مشکین چو آنش هست و اینش هست</p></div>
<div class="m2"><p>بنازم دلبرِ خود را که حُسنش آن و این دارد</p></div></div>
<div class="b" id="bn5"><div class="m1"><p>به خواری منگر ای مُنعِم، ضعیفان و نحیفان را</p></div>
<div class="m2"><p>که صدرِ مجلسِ عشرت گدای رهنشین دارد</p></div></div>
<div class="b" id="bn6"><div class="m1"><p>چو بر رویِ زمین باشی توانایی غنیمت دان</p></div>
<div class="m2"><p>که دورانْ ناتوانی‌ها بسی زیرِ زمین دارد</p></div></div>
<div class="b" id="bn7"><div class="m1"><p>بلاگردانِ جان و تن دعایِ مستمندان است</p></div>
<div class="m2"><p>که بیند خیر از آن خرمن؟ که ننگِ از خوشه چین دارد</p></div></div>
<div class="b" id="bn8"><div class="m1"><p>صبا از عشقِ من رمزی بگو با آن شهِ خوبان</p></div>
<div class="m2"><p>که صد جمشید و کیخسرو غلامِ کمترین دارد</p></div></div>
<div class="b" id="bn9"><div class="m1"><p>و گر گوید نمی‌خواهم چو حافظ عاشقِ مفلس</p></div>
<div class="m2"><p>بگوییدش که سلطانی گدایی همنشین دارد</p></div></div>