---
title: >-
    قطعه شمارهٔ ۵
---
# قطعه شمارهٔ ۵

<div class="b" id="bn1"><div class="m1"><p>قوت شاعرهٔ من سحر از فرط ملال</p></div>
<div class="m2"><p>متنفر شده از بنده گریزان می‌رفت</p></div></div>
<div class="b" id="bn2"><div class="m1"><p>نقش خوارزم و خیال لب جیحون می‌بست</p></div>
<div class="m2"><p>با هزاران گله از ملک سلیمان می‌رفت</p></div></div>
<div class="b" id="bn3"><div class="m1"><p>می‌شد آن کس که جز او جان سخن کس نشناخت</p></div>
<div class="m2"><p>من همی‌دیدم و از کالبدم جان می‌رفت</p></div></div>
<div class="b" id="bn4"><div class="m1"><p>چون همی‌گفتمش ای مونس دیرینهٔ من</p></div>
<div class="m2"><p>سخت می‌گفت و دل‌آزرده و گریان می‌رفت</p></div></div>
<div class="b" id="bn5"><div class="m1"><p>گفتم اکنون سخن خوش که بگوید با من</p></div>
<div class="m2"><p>کان شکر لهجهٔ خوشخوان خوش الحان می‌رفت</p></div></div>
<div class="b" id="bn6"><div class="m1"><p>لابه بسیار نمودم که مرو سود نداشت</p></div>
<div class="m2"><p>زانکه کار از نظر رحمت سلطان می‌رفت</p></div></div>
<div class="b" id="bn7"><div class="m1"><p>پادشاها ز سر لطف و کرم بازش خوان</p></div>
<div class="m2"><p>چه کند سوخته از غایت حرمان می‌رفت</p></div></div>